# -*- mode: mandoku-view; -*-
#+TITLE: 文心雕龍
#+DATE: 2015-09-11 23:17:32.809831
#+PROPERTY: ID KR4i0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0276-001文心雕龍-卷之一.
<pb:KR4i0001_SBCK_001-1a>¶
文心雕龍卷之一¶
　　　　　　　　梁通事舍人東莞劉勰撰¶
　　原道第一¶
文之爲德也大矣與天地並生者何哉夫玄黄色¶
雜方圓體分日月疊璧以垂麗天之&KR0090;山川煥綺¶
以鋪理地之形此盖道之文也仰觀吐曜俯察含¶
章高卑定位故兩儀旣生矣惟人參之性靈所鍾¶
是謂三才爲五行之秀人實天地之心生心生而¶
言立言立而文明自然之道也傍及萬品動植皆¶
文龍鳯以藻繪呈瑞虎豹以炳蔚凝姿雲霞雕色¶
<pb:KR4i0001_SBCK_001-1b>¶
有踰畫工之妙草木賁華無待錦匠之奇夫豈外¶
飾盖自然耳至於林&KR0284;結響調如竽瑟泉石激韻¶
和若球鍠故形立則章成矣聲&KR0036;則文生矣夫以¶
無識之物鬱然有彩有心之噐其無文歟人文之¶
元肇自太極幽讚神明易&KR0090;惟先庖犧畫其始仲¶
尼翼其終而乾坤兩位獨制文言言之文也天地¶
之心哉若廼河圖孕乎八卦洛書韞乎九疇玉版¶
金鏤之實丹文綠牒之華誰其尸之亦神理而巳¶
自鳥迹代繩文字始炳炎皥遺事紀在三墳而年¶
世&KR0261;邈聲采靡追唐虞文章則煥乎始盛元首載¶
<pb:KR4i0001_SBCK_001-2a>¶
歌旣&KR0036;吟詠之志益稷陳謀亦垂敷奏之風夏后¶
氏興業峻鴻績九序惟歌勲德彌縟逮及啇周文¶
勝其質雅頌所被英華日新文王患憂繇辭炳曜¶
符采&KR0232;隱精義堅深重以公旦多材褥其徽烈剬¶
詩緝頌斧藻羣言至夫子繼聖獨秀前哲鎔鈞六¶
經必金聲而玉振雕琢情性組織辭令木鐸啓而¶
千里應席珍流而萬世響寫天地之輝光曉生民¶
之耳目矣爰自風姓曁于孔氏玄聖創典素王述¶
訓莫不原道心裁文章研神理而設教取&KR0090;乎河¶
洛問數乎&KR0433;&KR0027;觀天文以極變察人文以成化然¶
<pb:KR4i0001_SBCK_001-2b>¶
後能經緯區宇彌綸彛憲&KR0036;輝事業彪炳辭義故¶
知道㳂聖以垂文聖因文而明道旁通而無涯日¶
用而不匱易曰鼓天下之動存乎辭辭之所以能¶
鼓天下者廼道之文也¶
　贊曰道心惟微神理設教光采玄聖炳耀仁孝¶
　龍圖獻體&KR0027;書呈貌天文斯觀民胥以傚¶
　　徵聖第二¶
夫作者曰聖述者曰明陶鑄性情功在上哲夫子¶
文章可得而聞則聖人之情見乎文辭矣先王聖¶
化布在方冊夫子風采溢于格言是以逺稱唐世¶
<pb:KR4i0001_SBCK_001-3a>¶
則煥乎爲盛近褒周代則郁哉可從此政化貴文¶
之徵也鄭伯入陳以立辭爲功宋置折爼以多方¶
舉禮此事蹟貴文之徵也褒美子產則云言以足¶
志文以足言泛論君子則云情欲信辭欲巧此修¶
身貴文之徵也然則忠足而言文情信而辭巧廼¶
含章之玉牒秉文之金科矣夫鑒周日月妙極機¶
神文成規矩思合符契或簡言以逹㫖或博文以¶
該情或明理以立體或隱義以藏用故春秋一字¶
以褒貶喪服舉輕以包重此簡言以逹㫖也邠詩¶
聯章以積句儒行縟說以繁辭此博文以該情也¶
<pb:KR4i0001_SBCK_001-3b>¶
書契斷决以&KR0090;夬文章昭晰以&KR0090;離此明理以立¶
體也四&KR0090;精義以曲隱五例微辭以婉晦此隱義¶
以藏用也故知繁略殊形隱顯異術抑引隨時變¶
通㑹適徵之孔周則文有師矣是以政論文必徵¶
於聖必宗於經易稱辨物正言斷辭則備書云辭¶
尚體要弗惟好異故知正言所以立辨體要所以¶
成辭辭成無好異之尤辨立有斷辭之義雖精義¶
曲隱無傷其正言微辭婉晦不害其體要體要與¶
㣲辭偕通正言共精義並用聖人之文章亦可見¶
也顏闔以爲仲尼飾羽而畫徒事華辭雖欲此言¶
<pb:KR4i0001_SBCK_001-4a>¶
聖弗可得巳然則聖文之雅麗固衘華而佩實者¶
也天道難聞猶或鑽仰文章可見胡寜勿思若徵¶
聖立言則文其庶矣¶
　贊曰妙極生知&KR1078;哲惟宰精理爲文秀氣成采¶
　鑒懸日月辭富山海百齡影徂千載心在¶
　　宗經第三¶
三極彜訓其書言經經也者恒久之至道不刋之¶
鴻教也故&KR0090;天地效&KR0017;神參物序制人紀洞性靈¶
之奥區極文章之骨髓者也皇世三墳帝代五典¶
重以八索申以九丘歲歷綿曖條流紛糅自夫子¶
<pb:KR4i0001_SBCK_001-4b>¶
刋述而大寳咸耀於是易張十翼書標七觀詩列¶
四始禮正五經春秋五例義旣極乎性情辭亦匠¶
於文理故能開學養正昭明有融然而道心惟微¶
聖謀卓絶墻宇重峻而吐納自深譬萬鈞之洪鍾¶
無錚錚之細響矣易惟談天人神致用故繫稱㫖¶
遠辭高言中事隱韋編三絶固哲人之驪淵也書¶
實記言而詁訓&KR0252;昧通乎爾雅則文意曉然故子¶
夏歎書昭昭若日月之明離離如星辰之行言昭¶
灼也詩主言志詁訓同書摛風裁興藻辭譎喩溫¶
柔在誦敢最附深&KR0168;矣禮記立體據事剬範章條¶
<pb:KR4i0001_SBCK_001-5a>¶
纎曲一字見義五石六鷁以詳略成文雉門兩觀¶
以先後顯㫖其婉章志晦諒以&KR0201;矣尚書則覽文¶
如詭而㝷理卽暢春秋則觀辭立曉而訪義方隱¶
此聖人之殊致表裏之異體者也至根柢槃深枝¶
葉峻茂辭約而㫖豐事近而喻逺是以徃者雖舊¶
餘味日新後進追取而非曉前脩文用而未先可¶
謂太山徧&KR0040;河潤千里者也故論說辭序則易統¶
其首詔策章奏則書&KR0036;其源賦頌謌讚則詩立其¶
本銘誄箴祝則禮總其端紀傳銘檄則春秋爲根¶
並窮高以樹表極遠以啓疆所以百家騰躍終入¶
<pb:KR4i0001_SBCK_001-5b>¶
環内者也若禀經以製式酌雅以富言是仰山而¶
鑄銅煑海而爲鹽也故文能宗經體有六義一則¶
情深而不詭工則風淸而不雜三則事信而不誕¶
四則義&KR0033;而不囘五則體約而不蕪六則文麗而¶
不滛楊子比雕玉以作噐謂五經之含文也夫文¶
以行立行以文傳四教所先符采相濟勵德樹聲¶
莫不師聖而建言脩辭鮮克宗經是以楚艶漢侈¶
流弊不還正末歸本不其懿歟¶
　贊曰三極彛道訓深稽古致化歸一分教斯五¶
　性靈鎔匠文章奥府淵哉鑠乎羣言之祖¶
<pb:KR4i0001_SBCK_001-6a>¶
　　正緯第四¶
夫神道闡幽天命㣲顯馬龍出而大易興神&KR0027;見¶
而洪範燿故繫辭稱河出圖洛出書聖人則之斯¶
之謂也但世夐文隱好生矯誕眞雖存矣僞亦憑¶
焉夫六經彪炳而緯候稠疊孝論昭哲而鉤䜟葳¶
㽔按經驗緯其僞有四蓋緯之成經其猶織綜絲¶
麻不雜布帛乃成今經正緯竒倍擿千里其僞一¶
矣經顯聖訓也緯隱神教也聖訓宜廣神教宜約¶
而今緯多於經神理更繁其僞二矣有命自天廼¶
稱符䜟而八十一篇皆託於孔子則是堯造綠圖¶
<pb:KR4i0001_SBCK_001-6b>¶
昌制丹書其僞三矣啇周以前圖錄頻見春秋之¶
末羣經方備先緯後經體乖織綜其僞四矣僞旣¶
倍摘則義異自明經足訓矣緯何豫焉原夫圖錄¶
之見廼昊天休命事以瑞聖義非配經故河不出¶
圖夫子有歎如或可造無勞喟然昔康王河圖陳¶
於東序故知前世符命歷代寳傳仲尼所撰序錄¶
而巳於是伎數之士附以詭術或說隂陽或序災¶
異若鳥鳴似語䖝葉成字篇條滋蔓必假孔氏通¶
儒討覈謂起哀平東序祕寳朱紫亂矣至於光武¶
之世篤信斯術風化所靡學者比肩沛獻集緯以¶
<pb:KR4i0001_SBCK_001-7a>¶
通經曹褒撰䜟以定禮乖道謬典亦已甚矣是以¶
桓譚疾其虚僞尹敏戯其深瑕張衡發其僻謬荀¶
恱明其詭誕四賢博練論之精矣若乃羲農軒皥¶
之源山瀆鍾律之要白魚赤烏之符黃金紫玉之¶
理事豐竒偉辭富膏&KR0254;無益經典而有助文章是¶
以後來辭人援摭英華平子恐其迷學奏令禁絶¶
仲豫惜其雜眞未許煨燔前代配經故詳論焉¶
　贊曰榮河溫洛是孕圖緯神寳藏用理隱文貴¶
　世歷二漢朱紫騰沸芟夷譎詭糅其雕蔚¶
　　辯騷第五¶
<pb:KR4i0001_SBCK_001-7b>¶
自風雅寢聲莫或抽緒竒文鬱起其離騷哉固巳¶
軒翥詩人之後&KR0108;飛辭家之前豈去聖之未逺而¶
楚人之多才乎昔漢武愛騷而淮南作傳以爲國¶
風好色而不滛小雅怨謗而不亂若離騷者可謂¶
兼之蟬蛻穢濁之中浮游塵埃之外㬭然&KR0314;而不¶
緇雖與日月爭光可也班固以爲露才揚已忿懟¶
沉江羿澆二姚與左氏不合崑崙懸圃非經義所¶
載然其文辭麗雅爲詞賦之宗雖非明哲可謂妙¶
才王逸以爲詩人提耳屈原婉順離騷之文依經¶
立義駟虬乘翳則時乘六龍崑崙流沙則禹貢敷¶
<pb:KR4i0001_SBCK_001-8a>¶
土名儒辭賦莫不擬其儀表所謂金相玉質百世¶
無匹者也及漢宣嗟歎以爲皆合經術揚雄諷味¶
亦言體同詩雅四家舉以方經而孟堅謂不合傳¶
襃貶任聲抑揚過實可謂鑒而弗精翫而未覈者¶
也將覈其論必徵言焉故其陳堯舜之耿介稱湯¶
武之祗敬典誥之體也譏桀紂之猖披傷羿澆之¶
顚隕規諷之㫖也虬龍以喻君子雲蜺以譬䜛邪¶
比興之義也毎一顧而淹涕歎君門之九重忠怨¶
之辭也觀兹四事同于風雅者也至於託雲龍說¶
迂怪豐隆求宓妃鴆鳥媒娥女詭異之辭也康回¶
<pb:KR4i0001_SBCK_001-8b>¶
傾地夷羿蔽日木天九首土伯三足譎怪之談也¶
依彭咸之遺則從子胥以自適狷狹之志也士女¶
雜座亂而不分指以爲樂娛酒不廢沉&KR0698;日夜舉¶
以爲懽荒滛之意也摘此四事異乎經典者也故¶
論其典誥則如彼語其本誕則如此固知楚辭者¶
體憲於三代而風雅於戰國乃雅頌之博徒而詞¶
賦之英傑也觀其骨鯁所樹肌膚所附雖取鎔經¶
意亦自鑄偉辭故騷經九章朗麗以哀志九歌九¶
辯綺靡以傷情逺遊天問瓌詭而惠巧招䰟招隱¶
耀艶而深華&KR0114;居摽放言之致漁父寄獨徃之才¶
<pb:KR4i0001_SBCK_001-9a>¶
故能氣性轢古辭來切今驚采絶艶難與並能矣¶
自九懷以下遽躡其跡而屈宋逸歩莫之能追故¶
其叙情怨則鬱伊而易感述離居則愴怏而難懷¶
論山水則循聲而得貌言節候則披文而見時是¶
以枚賈追風以入麗馬揚㳂波而得竒其衣被詞¶
人非一代也故才高者菀其鴻裁中巧者獵其艶¶
辭吟諷者衘其山川童&KR0170;者拾其香草若能憑軾¶
以&KR0029;雅頌懸轡以馭楚篇酌竒而不失其眞翫華¶
而不墜其實則顧盻可以驅辭力欬唾可以窮文¶
致亦不復乞靈於長&KR0056;假寵於子淵矣¶
<pb:KR4i0001_SBCK_001-9b>¶
　贊曰不有屈原豈見離騷驚才風逸壯志煙高¶
　山川無極情理實勞金相玉式絶益稱豪¶
　　　　　　　　　　　　　山人陸瑞家校¶
文心雕龍卷之一¶
