# -*- mode: mandoku-view -*-
#+TITLE: 文心雕龍
#+DATE: 2015-09-23 10:35:12
#+PROPERTY: JUAN 1

<md:KR4i0001_SBCK_001-1a>¶勰撰其書原
　　　　道以下二十五篇論文章體製神思以下二
<pb:KR4i0001_WYG_000-5a>
　　　　十四篇論文章工拙合序志一篇為五十篇
　　　　據序志篇稱上篇以下下篇以上本止二巻
　　　　然隋志已作十巻盖後人所分又據其篇中
　　　　所言此書實成于齊代此本署梁通事舎人
　　　　劉勰撰亦後人追題也是書自至正乙未刻
　　　　于嘉禾至明𢎞治嘉靖萬厯間凡經五刻其
　　　　隠秀一篇皆有缺文明末常熟錢功甫稱得
　　　　阮華山宋槧本鈔補四百餘字然其書晚出
<pb:KR4i0001_WYG_000-5b>
　　　　别無顯證其詞亦頗不類如嘔心吐膽似摭
　　　　李賀小傳語鍜嵗煉年似摭六一詩話論周
　　　　朴語稱班姫為匹婦亦似摭鍾嶸詩品語皆
　　　　有可疑况至正去宋未逺不應宋本已無一
　　　　存三百年後乃為明人所得又考永樂大典
　　　　所載舊本闕文亦同其時宋本如林更不應
　　　　内府所藏無一完刻阮所稱殆亦影撰何焯
　　　　等誤信之也至字句舛訛自楊慎朱謀㙔以
<pb:KR4i0001_WYG_000-6a>
　　　　下遞有校正而亦不免於妄改如哀弔篇賦
　　　　憲之諡句皆云賦憲當作議徳盖以賦形近
　　　　議憲形近悳悳古徳字也然考王應麟玉海
　　　　曰周書諡法惟三月既生魄周公旦太公望
　　　　相嗣王發既賦憲受臚于物之野將𦵏乃制
　　　　作諡文心雕龍云賦憲之諡出於此然則二
　　　　字不誤古人已言以是例之其以意雌黄者
　　　　多矣乾隆四十四年二月恭校上
<pb:KR4i0001_WYG_000-6b>
　　　　　　總纂官(臣/)紀昀(臣/)陸錫熊(臣/)孫士毅
　　　　　　總　校　官　(臣/)　陸　費　墀
<pb:KR4i0001_WYG_000-7a>
　文心雕龍原序
文心雕龍凡十巻合篇終序志一¶篇為五十篇梁通事
舎人劉勰彦和所作也勰東莞人自言嘗夜夢執丹漆
之器随仲尼而南行窹而思敷讃聖㫖莫若注經而馬
鄭諸儒𢎞之巳精就有深觧未足立家惟文章之用有
禆經典於是搦筆和墨論著古今文體以成此書出示
沈約約大重之謂其深得文理常陳之几案今讀其文
出入六經貫穿百氏逺搜荒古之世近窮㝢内之事精
<pb:KR4i0001_WYG_000-7b>
推顥穹之㣲粗及塵礫之細陳明王之禮樂述大聖之
道徳蔚如也至其陽秋先後作家衮鉞區分瑕瑜不掩
百秊斷案莫之異同非慱學雄辯深識遐究烏能及兹
若夫論著為文之義敶古繹今别裁分體如方圓之規
矩聲音之律吕雖使班馬長雲並列將彬彬與揖共升
㳺夏之堂矣論者以六朝齊梁而下佛學昌熾為文多
工纎巧駢驪氣亦衰靡概以律勰豈通論哉方今海内
文教盛隆操觚之士争崇古雅獨是書時罕印本好古
<pb:KR4i0001_WYG_000-8a>
者思欲致之恒病購求之難吾邑汪子仁卿慱文談藝
喜而校刻之嗚呼此刻既行世有休文寧無同賞音者
吾知雋永之餘固不必鐫肝刻肺抽黄對白而於文也
亦思過半矣時嘉靖庚子六月既望書於葵栢山齋新
安石巖方元禎


<pb:KR4i0001_WYG_001-1a>
欽定四庫全書
　文心雕龍巻一　　　　　　梁　劉勰　撰¶
　　原道第一¶
文之為徳也大矣與天地並生者何哉夫𤣥黄色¶雜方
圓體分日月疊璧以垂麗天之象山川煥綺¶以鋪理地
之形此盖道之文也仰觀吐曜俯察含¶章髙卑定位故
兩儀既生矣惟人參之性靈所鍾¶是謂三才為五行之
秀人實天地之心生心生而¶言立言立而文明自然之
<pb:KR4i0001_WYG_001-1b>
道也傍及萬品動植皆¶文龍鳯以藻繪呈瑞虎豹以炳
蔚凝姿雲霞雕色<md:KR4i0001_SBCK_001-1b>¶有踰畫工之妙草朩賁華無待錦匠
之竒夫豈外¶飾盖自然耳至於林籟結響調如竽瑟泉
石激韻¶和若球鍠故形立則章成矣聲發則文生矣夫
以¶無識之物欝然有彩有心之器其無文歟人文之¶元
肇自太極幽讃神明易象惟先庖犧畫其始仲¶尼翼其
終而乾坤兩位獨制文言言之文也天地¶之心哉若廼
河圖孕乎八卦洛書韞乎九疇玉版¶金鏤之實丹文緑
<pb:KR4i0001_WYG_001-2a>
牒之華誰其尸之亦神理而已¶自鳥跡代繩文字始炳
炎曍遺事紀在三墳而年¶世𣺌邈聲采靡追唐虞文章
則煥乎始盛元首載<md:KR4i0001_SBCK_001-2a>¶歌既發吟詠之志益稷陳謀亦垂
敷奏之風夏后¶氏興業峻鴻績九序惟歌勲徳彌縟逮
及商周文¶勝其質雅頌所被英華日新文王患憂繇辭
炳曜¶符采&KR0232;隱精義堅深重以公旦多材振其徽烈剬¶
詩緝頌斧藻羣言至夫子繼聖獨秀前哲鎔鈞六¶經必
金聲而玉振雕琢情性組織辭令朩鐸啓而¶千里應席
<pb:KR4i0001_WYG_001-2b>
珍流而萬世響寫天地之輝光曉生民¶之耳目矣爰自風姓
暨於孔氏𤣥聖創典素王述¶訓莫不原道心以敷章研神理
而設教取象乎河¶洛問數乎蓍龜觀天文以極變察人文以
成化然<md:KR4i0001_SBCK_001-2b>¶後能經緯區宇彌綸彞憲發輝事業彪炳辭義故¶知
道㳂聖以垂文聖因文而明道旁通而無涯日¶用而不匱易
曰鼔天下之動存乎辭辭之所以能¶鼔天下者廼道之文也¶
賛曰
道心惟㣲神理設教光采𤣥聖炳燿仁孝¶龍圖獻體龜書
<pb:KR4i0001_WYG_001-3a>
呈貎天文斯觀民胥以俲¶
　　徴聖第二¶
夫作者曰聖述者曰明陶鑄性情功在上哲夫子¶文章
可得而聞則聖人之情見乎文辭矣先王聖¶化布在方
册夫子風采溢於格言是以逺稱唐世<md:KR4i0001_SBCK_001-3a>¶則煥乎為盛近
褒周代則郁哉可從此政化貴文¶之徴也鄭伯入陳以
立辭為功宋置折爼以多文¶舉禮此事蹟貴文之徴也
褒美子産則云言以足¶志文以足言泛論君子則云情
<pb:KR4i0001_WYG_001-3b>
欲信辭欲巧此脩¶身貴文之徴也然則志足而言文情
信而辭巧廼¶含章之玉牒秉文之金科矣夫鑒周日月
妙極機¶神文成規矩思合符契或簡言以達㫖或博文
以¶該情或明理以立體或隠義以蔵用故春秋一字¶以
褒貶喪服舉輕以包重此簡言以達㫖也邠詩¶聯章以
積句儒行縟說以繁辭此博文以該情也<md:KR4i0001_SBCK_001-3b>¶書契斷决以
象夬文章昭晰以象離此明理以立¶體也四象精義以
曲隠五例㣲辭以婉晦此隠義¶以蔵用也故知繁略殊
<pb:KR4i0001_WYG_001-4a>
形隠顯異術抑引隨時變¶通㑹適徴之周孔則文有師矣是
以子政論文必徵¶於聖稚圭勸學必宗於經易稱辨物正
言斷辭則備書云辭¶尚體要弗惟好異故知正言所以立
辯體要所以¶成辭辭成無好異之尤辯立有斷辭之義雖
精義¶曲隠無傷其正言㣲辭婉晦不害其體要體要與¶
㣲辭偕通正言共精義並用聖人之文章亦可見¶也顔
闔以為仲尼飾羽而畫徒事華辭雖欲訾<md:KR4i0001_SBCK_001-4a>¶聖弗可得
已然則聖文之雅麗固衘華而佩實者¶也天道難聞猶
<pb:KR4i0001_WYG_001-4b>
或鑽仰文章可見胡寧勿思若徴¶聖立言則文其庶矣¶
賛曰
妙極生知睿哲惟宰精理為文秀氣成采¶鑒懸日月辭富
山海百齡影徂千載心在¶
　　宗經第三¶
三極彞訓其書言經經也者恒久之至道不刋之¶鴻教也故
象天地效鬼神參物序制人紀洞性靈¶之奥區極文章之骨
髓者也皇世三墳帝代五典¶重以八索申以九丘歳厯綿曖
<pb:KR4i0001_WYG_001-5a>
條流紛糅自夫子<md:KR4i0001_SBCK_001-4b>¶刋述而大寳咸耀於是易張十翼書標七
觀詩列¶四始禮正五經春秋五例義既極乎性情辭亦匠¶於
文理故能開學養正昭明有融然而道心惟㣲¶聖謨卓絶墻
宇重峻而吐納自深譬萬鈞之洪鍾¶無錚錚之細響矣夫易
惟談天入神致用故繫稱㫖¶逺辭文言中事隠韋編三絶固
哲人之驪淵也書¶實記言而詁訓茫昧通乎爾雅則文章曉
然故子¶夏歎書昭昭若日月之明離離如星辰之行言昭¶灼
也詩主言志詁訓同書摛風裁興藻辭譎喻温¶柔在誦故最
<pb:KR4i0001_WYG_001-5b>
附深𠂻矣禮以立體據事剬範章條<md:KR4i0001_SBCK_001-5a>¶纎曲一字見義五石
六鷁以詳略成文雉門兩觀¶以先後顯㫖其婉章志晦諒
以䆳矣尚書則覽文¶如詭而尋理即暢春秋則觀辭立曉
而訪義方隐¶此聖人之殊致表裏之異體者也至根柢槃
深枝¶葉峻茂辭約而㫖豐事近而喻逺是以往者雖舊¶餘
味日新後進追取而非曉前脩文用而未先可¶謂泰山徧
雨河潤千里者也故論說辭序則易統¶其首詔策章奏則
書發其源賦頌謌讚則詩立其¶本銘誄箴祝則禮總其端
<pb:KR4i0001_WYG_001-6a>
紀傳銘檄則春秋為根¶並窮髙以樹表極逺以啟疆所以
百家騰躍終入<md:KR4i0001_SBCK_001-5b>¶環内者也若禀經以製式酌雅以富言是
仰山而¶鑄銅煑海而為鹽也故文能宗經體有六義一則¶
情深而不詭二則風清而不雜三則事信而不誕¶四則義
直而不回五則體約而不蕪六則文麗而¶不淫楊子比雕
玉以作器謂五經之含文也夫文¶以行立行以文傳四教
所先符采相濟勵徳樹聲¶莫不師聖而建言脩辭鮮克宗
經是以楚艷漢侈¶流弊不還正末歸本不其懿歟
<pb:KR4i0001_WYG_001-6b>
賛曰
三極彞道訓深稽古致化歸一分教斯五¶性靈鎔匠文
章奥府淵哉鑠乎羣言之祖<md:KR4i0001_SBCK_001-6a>¶　　正緯第四¶
夫神道闡幽天命㣲顯馬龍出而大易興神龜見¶而洪
範燿故繫辭稱河出圖洛出書聖人則之斯¶之謂也但
世夐文隠好生矯誕真雖存矣偽亦憑¶焉夫六經彪炳
而緯候稠疊孝論昭晳而鉤䜟葳¶㽔按經驗緯其偽有
<pb:KR4i0001_WYG_001-7a>
四盖緯之成經其猶織綜絲¶麻不雜布帛乃成今經正
緯竒倍擿千里其偽一¶矣經顯聖訓也緯隠神教也聖
訓宜廣神教宜約¶而今緯多於經神理更繁其偽二矣有
命自天廼¶稱符䜟而八十一篇皆託於孔子則是堯造
緑圖<md:KR4i0001_SBCK_001-6b>¶昌制丹書其偽三矣商周以前圖録頻見春秋之¶
末羣經方備先緯後經體乖織綜其偽四矣偽既¶倍摘
則義異自明經足訓矣緯何豫焉原夫圖籙¶之見廼昊
天休命事以瑞聖義非配經故河不出¶圖夫子有歎如
<pb:KR4i0001_WYG_001-7b>
或可造無勞喟然昔康王河圖陳¶於東序故知前世符
命歴代寳傳仲尼所撰序録¶而已於是伎數之士附以
詭術或說隂陽或序災¶異若鳥鳴似語蟲葉成字篇條
滋蔓必假孔氏通¶儒討覈謂起哀平東序祕寳朱紫亂
矣至於光武¶之世篤信斯術風化所靡學者比肩沛獻
集緯以<md:KR4i0001_SBCK_001-7a>¶通經曹襃撰䜟以定禮乖道謬典亦已甚矣是
以¶桓譚疾其虛偽尹敏戯其深瑕張衡發其僻謬荀¶恱明其
詭誕四賢博練論之精矣若乃羲農軒皥¶之源山瀆鍾律之
<pb:KR4i0001_WYG_001-8a>
要白魚赤烏之符黄金紫玉之¶瑞事豐竒偉辭富膏腴無益
經典而有助文章是¶以後来辭人採摭英華平子恐其迷學
奏令禁絶¶仲豫惜其雜真未許煨燔前代配經故詳論焉¶
賛曰
榮河温洛是孕圖緯神寳藏用理隠文貴¶世厯二漢朱紫
騰沸芟夷譎詭糅其雕蔚¶
　　辯騷第五<md:KR4i0001_SBCK_001-7b>¶自風雅寢聲莫或抽緒竒文欝起其離騷哉固已¶軒翥
<pb:KR4i0001_WYG_001-8b>
詩人之後奮飛辭家之前豈去聖之未逺而¶楚人之多
才乎昔漢武愛騷而淮南作傳以為國¶風好色而不滛
小雅怨誹而不亂若離騷者可謂¶兼之蟬蛻穢濁之中
浮游塵埃之外㬭然湼而不¶緇雖與日月爭光可也班
固以為露才揚已忿懟¶沉江羿澆二姚與左氏不合崑
崙懸圃非經義所¶載然其文辭麗雅為詞賦之宗雖非
明哲可謂妙¶才王逸以為詩人提耳屈原婉順離騷之
文依經¶立義駟虬乗翳則時乗六龍崑崙流沙則禹貢
<pb:KR4i0001_WYG_001-9a>
敷<md:KR4i0001_SBCK_001-8a>¶土名儒辭賦莫不擬其儀表所謂金相玉質百世¶無
匹者也及漢宣嗟歎以為皆合經術揚雄諷味¶亦言體
同詩雅四家舉以方經而孟堅謂不合傳¶褒貶任聲抑
揚過實可謂鑒而弗精翫而未覈者¶也將覈其論必徴
言焉故其陳堯舜之耿介稱湯¶武之祗敬典誥之體也
譏桀紂之猖披傷羿澆之¶顛隕規諷之㫖也虬龍以喻
君子雲蜺以譬讒邪¶比興之義也每一顧而淹涕歎君
門之九重忠怨¶之辭也觀兹四事同於風雅者也至於
<pb:KR4i0001_WYG_001-9b>
託雲龍說¶迂怪豐隆求宓妃鴆鳥媒娀女詭異之辭也
康回<md:KR4i0001_SBCK_001-8b>¶傾地夷羿彃日朩天九首土伯三目譎怪之談也¶
依彭咸之遺則從子胥以自適狷狹之志也士女¶雜座
亂而不分指以為樂娱酒不廢沉&KR0698;日夜舉¶以為懽荒
滛之意也摘此四事異乎經典者也故¶論其典誥則如彼
語其夸誕則如此固知楚辭者¶體慢於三代而風雅於
戰國乃雅頌之博徒而詞¶賦之英傑也觀其骨鯁所樹
肌膚所附雖取鎔經¶意亦自鑄偉辭故騷經九章朗麗
<pb:KR4i0001_WYG_001-10a>
以哀志九歌九¶辯綺靡以傷情逺遊天問瓌詭而惠巧
招魂招隠¶耀艶而深華卜居摽放言之致漁父寄獨徃
之才<md:KR4i0001_SBCK_001-9a>¶故能氣徃轢古辭來切今驚采絶艶難與並能矣¶
自九懐以下遽躡其跡而屈宋逸歩莫之能追故¶其叙
情怨則欝伊而易感述離居則愴怏而難懐¶論山水則
循聲而得貎言節候則披文而見時是¶以枚賈追風以
入麗馬楊㳂波而得竒其衣被詞¶人非一代也故才髙
者菀其鴻裁中巧者獵其艶¶辭吟諷者衘其山川童䝉
<pb:KR4i0001_WYG_001-10b>
者拾其香草若能憑軾¶以倚雅頌懸轡以馭楚篇酌竒
而不失其真翫華¶而不墜其實則顧盻可以驅辭力欬
唾可以窮文¶致亦不復乞靈於長卿假寵於子淵矣<md:KR4i0001_SBCK_001-9b>¶賛曰
不有屈原豈見離騷驚才風逸壯志烟髙¶山川無極情
理實勞金相玉式艷溢錙毫¶
　
　¶文心雕龍巻一
