# -*- mode: mandoku-view -*-
#+TITLE: 文心雕龍
#+DATE: 2015-09-23 10:35:12
#+PROPERTY: LASTPB  <md:KR4i0001_SBCK_004-1a>
#+PROPERTY: JUAN 5

¶
<md:KR4i0001_SBCK_005-1a>¶
<pb:KR4i0001_WYG_005-1a>
欽定四庫全書
　文心雕龍巻五¶　　　　　　　梁　劉勰　撰¶
　　封禪第二十一¶
夫正位北辰嚮明南面所以運天樞毓黎獻者何¶嘗不
經道緯徳以勒皇蹟者哉録圖曰潬潬噅噅¶棼棼雉雉
萬物盡化言至徳所被也丹書曰義勝¶欲則從欲勝義
則凶戒愼之至也則戒慎以崇其¶徳至徳以凝其化七
十有二君所以封禪矣昔黄¶帝神靈克膺鴻瑞勒功喬
<pb:KR4i0001_WYG_005-1b>
岳鑄鼎荆山大舜廵岳¶顯乎虞典成康封禪聞之樂緯
及齊桓之覇爰窺<md:KR4i0001_SBCK_005-1b>¶王跡夷吾譎諌距以怪物固知玉牒
金鏤専在帝¶皇也然則西鶼東鰈南茅北黍空談非徴
勲徳而¶已是史遷八書明述封禪者固禋祀之殊禮名
號¶之祕祝祀天之壯觀矣秦皇銘岱文自李斯法家辭¶氣
體乏𢎞潤然踈而能壮亦彼時之絶采也鋪觀¶兩漢隆
盛孝武禪號於肅然光武廵封於梁父誦¶徳銘勲乃鴻
筆耳觀相如封禪蔚為唱首爾其表¶權輿序皇王炳𤣥
<pb:KR4i0001_WYG_005-2a>
符鏡鴻業驅前古於當今之下¶騰休明於列聖之上歌
之以禎瑞讃之以介丘絶¶筆兹文固惟新之作也及光
武勒碑則文自張純<md:KR4i0001_SBCK_005-2a>¶首𦙍典謨末同祝辭引鈎讖叙離亂
計武功述文¶徳事覈理舉華不足而實有餘矣凡此二
家並岱¶宗實跡也及揚雄劇秦班固典引事非鐫石而
體¶因紀禪觀劇秦為文影寫長卿詭言遯辭故兼包¶神
怪然骨掣靡密辭貫圓通自稱極思無遺力矣¶典引所
叙雅有懿乎歴鑑前作能執厥中其致義¶㑹文斐然餘
<pb:KR4i0001_WYG_005-2b>
巧故稱封禪麗而不典劇秦典而不¶實豈非追觀易為
明循勢易為力歟至於邯鄲受¶命攀響前聲風末力寡
輯韻成頌雖文理順序而¶不能奮飛陳思魏徳假論客
主問答迂緩且已千<md:KR4i0001_SBCK_005-2b>¶言勞深勣寡飈燄缺焉兹文為用
葢一代之典章¶也搆位之始宜明大體樹骨於訓典之
區選言於¶宏富之路使意古而不晦於深文今而不墜
於淺¶義吐光芒辭成亷鍔則為偉矣雖復道極數殫終¶
然相襲而日新其采者必超前轍焉
<pb:KR4i0001_WYG_005-3a>
贊曰
封勒帝勣對越天休逖聽髙岳聲英克彪¶樹石九旻泥
金八幽鴻律蟠采如龍如虬¶
　　章表第二十二¶
夫設官分職髙卑聨事天子垂珠以聽諸侯鳴玉¶以朝
敷奏以言明試以功故堯咨四岳舜命八元<md:KR4i0001_SBCK_005-3a>¶固辭再讓
之請俞往欽哉之授並陳辭帝庭匪假¶書翰然則敷奏
以言則章表之義也明試以功即¶授爵之典也至太甲
<pb:KR4i0001_WYG_005-3b>
既立伊尹書誡思庸歸亳又¶作書以讃文翰獻㬱事斯
見矣周監二代文理彌¶盛再拜稽首對揚休命承文受
册敢當丕顯雖言¶筆未分而陳謝可見降及七國未變
古式言事於¶王皆稱上書秦初定制改書曰奏漢定禮
儀則有¶四品一曰章二曰奏三曰表四曰議章以謝恩
奏¶以按劾表以陳請議以執異章者明也詩云為章¶于
天謂文明也其在文物赤白曰章表者標也禮<md:KR4i0001_SBCK_005-3b>¶有表記
謂德見于儀其在器式揆景曰表章表之目¶葢取諸此也
<pb:KR4i0001_WYG_005-4a>
按七畧藝文謡詠必録章表奏議經¶國之樞機然闕而
不纂者乃各有故事而在職司¶也前漢表謝遺篇寡存
及後漢察舉必試章奏左¶雄奏議臺閣為式胡廣章奏
天下第一並當時之¶傑筆也觀伯始謁陵之章足見其
典文之美焉昔¶晉文受册三辭從命是以漢末讓表以三
為斷曹公¶稱為表不必三讓又勿得浮華所以魏初表
章指¶事造實求其靡麗則未足美矣至於文舉之薦禰¶
衡氣揚采飛孔明之辭後主志盡文暢雖華實異<md:KR4i0001_SBCK_005-4a>¶㫖並
<pb:KR4i0001_WYG_005-4b>
表之英也琳瑀章表有譽當時孔璋稱健則¶其標也陳
思之表獨冠羣才觀其體贍而律調辭¶清而志顯應物
掣巧随變生趣執轡有餘故能緩¶急應節矣逮晉初筆札
則張華為儁其三讓公封¶理周辭要引義比事必得其
偶世珍鷦鷯莫顧章¶表及羊公之辭開府有譽於前談
庾公之讓中書¶信美於往載序志顯類有文雅焉劉琨
勸進張駿¶自序文致耿介並陳事之美表也原夫章表
之為¶用也所以對揚王庭昭明心曲既其身文且亦國
<pb:KR4i0001_WYG_005-5a>
華章以造闕風矩應明表以致禁骨采宜耀循名<md:KR4i0001_SBCK_005-4b>¶課實
以為本者也是以章式炳賁志在典謨使要¶而非畧明
而不淺表體多包情偽屢遷必雅義以¶扇其風清文以
馳其麗然懇惬者辭為心使浮侈¶者情為文使繁約得
正華實相勝唇吻不滯則中¶律矣子貢云心以制之言
以結之蓋一辭意也荀¶卿以為觀人美辭麗於黼黻文
章亦可以喻於斯¶乎¶
贊曰
<pb:KR4i0001_WYG_005-5b>
敷奏絳闕獻贊黼扆言必貞明義則𢎞偉¶肅恭節文條
理首尾君子秉文辭令有斐¶
　　奏唘第二十三<md:KR4i0001_SBCK_005-5a>¶昔唐虞之臣敷奏以言秦漢之輔上書稱奏陳政¶事獻
典儀上急變劾僭謬總謂之奏奏者進也言敷¶于下情進
於上也秦始立奏而法家少文觀王綰¶之奏勲徳辭質
而義近李斯之奏驪山事畧而意¶逕政無膏潤形於篇
章矣自漢以来奏事或稱上¶䟽儒雅繼踵殊采可觀若
<pb:KR4i0001_WYG_005-6a>
夫賈誼之務農晁錯之¶兵事匡衡之定郊王吉之觀禮
温舒之緩獄谷永¶之諫仙理既切至辭亦通暢可謂識
大體矣後漢¶羣賢嘉言罔伏楊秉耿介於災異陳蕃憤
懣於尺¶一骨鯁得焉張衡指摘於史職蔡邕銓列於朝
儀<md:KR4i0001_SBCK_005-5b>¶博雅明焉魏代名臣文理迭興若髙堂天文王觀¶教
學王朗節省甄毅考課亦盡節而知治矣晉氏¶多難災
屯流移劉頌殷勤於時務温嶠懇切於費¶役並體國之
忠規矣夫奏之為筆固以明允篤誠¶為本辨析䟽通為
<pb:KR4i0001_WYG_005-6b>
首强志足以成務博見足以窮¶理酌古御今治繁總要
此其體也若乃按劾之奏¶所以明憲清國昔周之太僕
繩愆紏繆秦之御史¶職主文法漢置中丞總司按劾故
位在摯擊砥礪¶其氣必使筆端振風簡上凝霜者也觀
孔光之奏¶董賢則實其姦回路粹之奏孔融則誣其釁
惡名<md:KR4i0001_SBCK_005-6a>¶儒之與險士固殊心焉若夫傅咸勁直而按辭堅¶
深劉隗切正而劾文闊畧各其志也後之彈事迭¶相斟
酌惟新日用而舊準弗差然函人欲全矢人¶欲傷術在
<pb:KR4i0001_WYG_005-7a>
紏惡勢必深峭詩刺䜛人投畀豺虎禮¶嫉無禮方之鸚
猩墨翟非儒目以豕彘孟軻譏墨¶比諸禽獸詩禮儒墨
既其如兹奏劾嚴文孰云能¶免是以世人為文競於詆
訶吹毛取瑕次骨為戾¶復似善罵多失折衷若能闢禮
門以懸規標義路¶以植矩然後踰垣者折肱㨗徑者滅
趾何必躁言¶醜句詬病為切哉是以立範運衡宜明體
要必使<md:KR4i0001_SBCK_005-6b>¶理有典刑辭有風軌總法家之式秉儒家之文
不¶畏强禦氣流墨中無縱詭随聲動簡外乃稱絶席¶之
<pb:KR4i0001_WYG_005-7b>
雄直方之舉耳唘者開也髙宗云唘乃心沃朕¶心取其
義也孝景諱啓故兩漢無稱至魏國箋記¶始云啓聞奏
事之末或云謹啓自晉来盛啓用兼¶表奏陳政言事既
奏之異條讓爵謝恩亦表之别¶幹必歛飭入䂓促其音
節辨要輕清文而不侈亦¶唘之大畧也又表奏确切號
為讜言讜者偏也王¶道有偏乖乎蕩蕩其偏故曰讜言
也孝成稱班伯¶之讜言貴直也自漢置八儀密奏隂陽
皂囊封板<md:KR4i0001_SBCK_005-7a>¶故曰封事晁錯受書還上便宜後代便宜多
<pb:KR4i0001_WYG_005-8a>
附封¶事慎機密也夫王臣匪躬必吐謇諤事舉人存故¶
無待泛説也¶
贊曰
皂飭司直肅清風禁筆鋭干将墨含淳酖¶雖有次骨無
或膚浸獻政陳宜事必任勝¶
　　議對第二十四¶
周爰諮謀是謂為議議之言宜審事宜也易之節¶卦君
子以制度數議徳行周書曰議事以制政乃¶弗迷議貴
<pb:KR4i0001_WYG_005-8b>
節制經典之體也昔管仲稱軒轅有明¶臺之議則其来
逺矣洪水之難堯咨四岳宅揆之<md:KR4i0001_SBCK_005-7b>¶舉舜疇五人三代所
興詢及芻蕘春秋釋宋魯桓¶務議及趙靈胡服而季父
争論商鞅變法而甘龍¶交辨雖憲章無算而同異足觀
迄至有漢始立駁¶議駁者雜也雜議不純故曰駁也自
兩漢文明楷¶式昭備藹藹多士發言盈庭若賈誼之遍
代諸生¶可謂㨗於議也至如主父之駁挟弓安國之辨
匈¶奴賈捐之之陳於朱崖劉歆之辨於祖宗雖質文不¶同
<pb:KR4i0001_WYG_005-9a>
得事要矣若乃張敏之斷輕侮郭躬之議擅誅¶程曉之
駁校事司馬芝之議貨錢何曾蠲出女之¶科秦秀定賈
充之諡事實允當可謂達議體矣漢<md:KR4i0001_SBCK_005-8a>¶世善駁則應劭為
首晉代能議則傳咸為宗然仲¶瑗博古而銓貫以叙長
虞識治而屬辭枝繁及陸¶機斷議亦有鋒頴而腴辭弗
剪頗累文骨亦各有¶美風格存焉夫動先擬議明用稽
疑所以敬愼羣¶務㢮張治術故其大體所資必樞紐經
典採故實¶於前代觀通變於當今理不謬揺其枝字不
<pb:KR4i0001_WYG_005-9b>
妄舒¶其藻又郊祀必洞於禮戎事必練於兵佃榖先曉¶於
農斷訟務精於律然後標以顯義約以正辭文¶以辨絜
為能不以繁縟為巧事以明覈為美不以¶深隠為奇此
綱領之大要也若不達政體而舞筆<md:KR4i0001_SBCK_005-8b>¶弄文支離構辭穿
鑿㑹巧空騁其華固為事實所¶擯設得其理亦為逰
辭所埋矣昔秦女嫁晉從文衣¶之媵晉人貴媵而賤女
楚珠鬻鄭為薫桂之櫝¶鄭人買櫝而還珠若文浮於理
末勝其本則秦女¶楚珠復在於兹矣又對䇿者應詔而
<pb:KR4i0001_WYG_005-10a>
陳政也射䇿¶者探事而獻説也言中理準譬射侯中的
二名雖¶殊即議之别體也古之造士選事考言漢文中
年¶始舉賢良晁錯對䇿蔚為舉首及孝武益明旁求¶俊
乂對䇿者以第一登庸射䇿者以甲科入仕斯¶固選賢
要術也觀晁氏之對證驗古今辭裁以辨事<md:KR4i0001_SBCK_005-9a>¶通而贍超升
髙第信有徴矣仲舒之對祖述春秋¶本陰陽之化究列
代之變煩而不慁者事理明也¶公孫之對簡而未博然
總要以約文事切而情舉¶所以太常居下而天子擢上
<pb:KR4i0001_WYG_005-10b>
也杜欽之對畧而指¶事辭以治宣不為文作及後漢魯
丕辭氣質素以¶儒雅中䇿以入髙第凡此五家並前代
之明範也¶魏晉巳來稍務文麗以文紀實所失已多及
其来¶選又稱疾不㑹雖欲求文弗可得也是以漢飲博¶
士而雉集平堂晉䇿秀才而麏興於前無他怪也¶選失
之異耳夫駁議偏辨各執異見對䇿揄揚大<md:KR4i0001_SBCK_005-9b>¶明治道使
事深於政術理密於時務酌三五以鎔¶世而非迂緩之
髙談馭權變以拯俗而非刻薄之¶偽論風恢恢而能逺
<pb:KR4i0001_WYG_005-11a>
流洋洋而不溢王庭之美對¶也難矣哉士之為才也或
練治而寡文或工文而¶踈治對䇿所選實屬通才志足
文逺不其鮮歟¶
贊曰
議惟疇政名實相課斷理必綱摛辭無懦¶對䇿王庭同
時酌和洽體髙秉雅謨逺播¶
　　書記第二十五¶
大舜云書用識哉所以記時事也葢聖賢言辭總¶為尚
<pb:KR4i0001_WYG_005-11b>
書尚書之為體主言者也揚雄曰言心聲也<md:KR4i0001_SBCK_005-10a>¶書心畫也
聲畫形君子小人可見矣故書者舒也¶舒布其言陳之
簡牘取象乎夬貴在明决而已三¶代政暇文翰頗踈春
秋聘繁書介彌盛繞朝贈士¶㑹以䇿子家與趙宣以書
巫臣之遺子反子産之¶諫范宣詳觀四書辭若對面又
子服敬叔進弔書¶於滕君固知行人挈辭多被翰墨矣
及七國獻書¶詭麗輻輳漢来筆札辭氣紛紜觀史遷之
報任安¶東方朔之難公孫楊惲之酬㑹宗子雲之答劉
<pb:KR4i0001_WYG_005-12a>
歆¶志氣槃桓各含殊采並杼軸乎尺素抑揚乎寸心¶逮
後漢書記則崔瑗尤善魏之元瑜號稱翩翩文<md:KR4i0001_SBCK_005-10b>¶舉屬章
半簡必録休璉好事留意辭翰抑其次也¶嵇康絶交實
志髙而文偉矣趙至敘離廼少年之¶激切也至如陳遵
占辭百封各意襧衡代書親踈¶得宜斯又尺牘之偏才
也詳總書體本在盡言言¶以散鬰陶託風采故宜條暢
以任氣優柔以懌懷¶文明從容亦心聲之獻酬也若夫
尊貴差序則肅¶以節文戰國以前君臣同書秦漢立儀
<pb:KR4i0001_WYG_005-12b>
始有表奏¶王公國内亦稱奏書張敞奏書於膠后其義
美矣¶迄至後漢稍有名品公府奏記而郡將奏牋記之¶
言志進已志也牋者表也識表其情也崔寔奏記<md:KR4i0001_SBCK_005-11a>¶於公
府則崇讓之徳音矣黄香奏牋於江夏亦肅¶恭之遺式
矣公幹牋記麗而䂓益子桓弗論故世¶所共遺若畧名
取實則有美於為詩矣劉廙謝恩¶喻切以至陸機自理
情周而巧牋之為善者也原¶牋記之為式既上窺乎表
亦下睨乎書使敬而不¶懾簡而無傲清美以恵其才彪
<pb:KR4i0001_WYG_005-13a>
蔚以文其響葢牋¶記之分也夫書記廣大衣被事體筆
劄雜名古今¶多品是以總領黎庶則有譜籍簿録毉歴
星筮則¶有方術占試申憲述兵則有律命法制朝市徵
信¶則有符契劵䟽百官詢事則有闗刺解牒萬民達<md:KR4i0001_SBCK_005-11b>¶志
則有狀列辭諺並述理於心著言於翰雖藝文¶之末品
而政事之先務也故謂譜者普也注序世¶統事資周普
鄭氏譜詩葢取乎此籍者借也嵗借¶民力條之於版春
秋司籍即其事也簿者圃也草¶朩區别文書類聚張湯
<pb:KR4i0001_WYG_005-13b>
李廣為吏所簿别情偽也¶録者領也古史世本編以簡
䇿領其名數故曰録¶也方者隅也醫藥攻病各有所主
専精一隅故藥¶術稱方術者路也算歴極數見路乃明九
章積微¶故以為術淮南萬畢皆其類也占者覘也星辰
飛¶伏伺候乃見精觀書雲故曰占也式者則也隂陽<md:KR4i0001_SBCK_005-12a>¶盈虚
五行消息變雖不常而稽之有則也律者中¶也黄鍾調
起五音以正音以正法律馭民八刑克¶平以律為名取
中正也令者命也出命申禁有若¶自天管仲下命如流
<pb:KR4i0001_WYG_005-14a>
水使民從也法者象也兵謀¶無方而竒正有象故曰法
也制者裁也上行於下¶如匠之制器也符者孚也徵召防
偽事資中孚三代¶玉瑞漢世金竹末代從省易以書翰
矣契者結也¶上古純質結繩執契今𦍑胡徵數負販記
緡其遺¶風歟券者束也明白約束以備情偽字形半分
故¶周稱判書古有鐵券以堅信誓王褒髯奴則券之<md:KR4i0001_SBCK_005-12b>¶楷
也疏者布也布置物類撮題近意故小券短書¶號為䟽
也闗者閉也出入由門關閉由審庶務在¶政通塞應詳
<pb:KR4i0001_WYG_005-14b>
韓非云孫亶回聖相也而關於州部¶葢謂此也刺者達
也詩人諷刺周禮三刺事叙相¶達若針之通結矣解者
釋也解釋結滯徵事以對¶也牒者葉也短簡編牒如葉
在枝温舒截蒲即其¶事也議政未定故短牒咨謀牒之
尤密謂之為籖¶籖者籖密者也狀者貌也體貌本原取
其事實先¶賢表諡並有行狀狀之大者也列者陳也陳列
事¶情昭然可見也辭者舌端之文通巳於人子産有<md:KR4i0001_SBCK_005-13a>¶辭
諸侯所賴不可已也諺者直語也喪言亦不及¶文故弔
<pb:KR4i0001_WYG_005-15a>
亦稱諺㕓路淺言有實無華鄒穆公云囊¶漏儲中皆其
類也太誓古人有言牝雞無晨大雅¶云人亦有言惟憂
用老並上古遺諺詩書可引者¶也至於陳琳諫辭稱掩
目捕雀潘岳哀辭稱掌珠¶伉儷並引俗説而為文辭者
也夫文辭鄙俚莫過¶於諺而聖賢詩書採以為談况踰
於此豈可忽哉¶觀此四條並書記所總或事本相通而
文意各異¶或全任質素或雜用文綺随事立體貴乎精
要意¶少一字則義闕句長一言則辭妨並有司之實務<md:KR4i0001_SBCK_005-13b>¶
<pb:KR4i0001_WYG_005-15b>
而浮藻之所忽也然才冠鴻筆多踈尺牘譬九方¶堙之
識駿足而不知毛色牝牡也言既身文信亦¶邦瑞翰林
之士思理實焉¶
贊曰
文藻條流託在筆札既馳金相亦運朩訥¶萬古聲薦千
里應㧞庶務紛綸因書乃察¶
　
　¶文心雕龍巻五
