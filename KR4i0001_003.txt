# -*- mode: mandoku-view -*-
#+TITLE: 文心雕龍
#+DATE: 2015-09-23 10:35:12
#+PROPERTY: LASTPB  <md:KR4i0001_SBCK_002-1a>
#+PROPERTY: JUAN 3

¶
<md:KR4i0001_SBCK_003-1a>¶
<pb:KR4i0001_WYG_003-1a>
欽定四庫全書
　文心雕龍巻三¶　　　　　　梁　劉勰　撰¶
　　銘箴第十一¶
昔帝軒刻輿几以弼違大禹勒筍簴而招諌成湯¶盤盂
著日新之規武王戸席題必戒之訓周公慎¶言於金人
仲尼革容於欹器則先聖鑒戒其來乆¶矣故銘者名也
觀器必也正名審用貴乎盛徳盖¶臧武仲之論銘也曰
天子令徳諸侯計功大夫稱¶伐夏鑄九牧之金鼎周勒
<pb:KR4i0001_WYG_003-1b>
肅慎之楛矢令徳之事¶也吕望銘功於昆吾仲山鏤績
於庸器計功之義<md:KR4i0001_SBCK_003-1b>¶也魏顆紀勲於景鐘孔悝表勤於衛
鼎稱伐之類¶也若乃飛廉有石槨之錫靈公有蒿里之
謚銘發¶幽石吁可怪矣趙靈勒跡於畨吾秦昭刻博於
華¶山夸誕示後吁可笑也詳觀衆例銘義見矣至於¶始
皇勒岳政暴而文澤亦有踈通之美焉若班固¶燕然之
勒張昶華隂之碣序亦盛矣蔡邕銘思獨¶冠古今橋公
之鉞吐納典謨朱穆之鼎全成碑文¶溺所長也至如敬
<pb:KR4i0001_WYG_003-2a>
通雜器凖矱戒銘而事非其物¶繁略違中崔駰品物讃
多戒少李尤積篇義儉辭¶碎蓍龜神物而居博奕之中
衡斛嘉量而在臼杵<md:KR4i0001_SBCK_003-2a>¶之末曾名品之未暇何事理之能
閑哉魏文九寳¶器利辭鈍惟張載劔閣其才清采迅足
駸駸後發¶前至勒銘岷漢得其宜矣箴者所以攻疾防
患喻¶鍼石也斯文之興盛於三代夏商二箴餘句頗存及¶
周之辛甲百官箴一篇體義備焉迄至春秋㣲而¶未絶
故魏絳諷君於后羿楚子訓民於在勤戰伐¶巳來棄徳
<pb:KR4i0001_WYG_003-2b>
務功銘辭代興箴文委絶至揚雄稽古¶始範虞箴作卿尹
州牧二十五篇及崔胡補綴總稱百¶官指事配位鞶鑑可
徴信所謂追清風於前古攀¶辛甲於後代者也至於潘
朂符節要而失淺温嶠<md:KR4i0001_SBCK_003-2b>¶侍臣博而患繁王濟國子引廣
事雜潘尼乘輿義¶正體蕪凡斯繼作鮮有克𠂻至於王朗
雜箴乃寘¶巾履得其戒慎而失其所施觀其約文舉要
憲章¶戒銘而水火井竈繁辭不已志有偏也夫箴誦於¶
官銘題於器名目雖異而警戒實同箴全禦過故¶文資
<pb:KR4i0001_WYG_003-3a>
确切銘兼襃讃故體貴𢎞潤其取事也必覈¶以辨其摛
文也必簡而深此其大要也然矢言之¶道盖闕庸器之制久
淪所以箴銘異用罕施於代惟¶秉文君子宜酌其逺大焉¶
賛曰
銘實表器箴惟徳軌有佩於言無鑒於水<md:KR4i0001_SBCK_003-3a>¶秉兹貞厲敬
言乎履義典則𢎞文約為美¶
　　誄碑第十二¶
周世盛徳有銘誄之文大夫之材臨䘮能誄誄者¶累也
<pb:KR4i0001_WYG_003-3b>
累其徳行旌之不朽也夏商已前其詳靡聞¶周雖有誄
未被於士又賤不誄貴㓜不誄長在萬¶乗則稱天以誄
之讀誄定謚其節文大矣自魯莊¶戰乗丘始及於士逮
尼父卒哀公作誄觀其愸遺¶之切嗚呼之歎雖非叡作
古式存焉至栁妻之誄¶惠子則辭哀而韻長矣暨乎漢
世承流而作揚雄¶之誄元后文實煩穢沙麓撮其要而
摯疑成篇安<md:KR4i0001_SBCK_003-3b>¶有累徳述尊而濶略四句乎杜篤之誄有
譽前代¶吴誄雖工而他篇頗踈豈以見稱光武而改盻
<pb:KR4i0001_WYG_003-4a>
千¶金哉傅毅所制文體倫序孝山崔瑗辨絜相參觀¶其序
事如傳辭靡律調固誄之才也潘岳搆意専師孝¶山巧於
序悲易入新切所以隔代相望能徴厥聲¶者也至如崔
駰誄趙劉陶誄黄並得憲章工在簡¶要陳思叨名而體
實繁緩文皇誄末㫖言自陳其¶乖甚矣若夫殷臣誄湯
追襃𤣥鳥之祚周史歌文¶上闡后稷之烈誄述祖宗盖
詩人之則也至於序¶述哀情則觸類而長傅毅之誄北
海云白日幽光<md:KR4i0001_SBCK_003-4a>¶雰霧杳㝠始序致感遂為後式景而效
<pb:KR4i0001_WYG_003-4b>
者彌取於¶工矣詳夫誄之為制盖選言録行傳體而頌
文榮¶始而哀終論其人也曖乎若可覿道其哀也悽焉¶
如可傷此其㫖也碑者埤也上古帝皇始號封禪¶樹石
埤岳故曰碑也周穆紀跡於弇山之石亦古¶碑之意也
又宗廟有碑樹之兩楹事止麗牲未勒¶勲績而庸器漸
闕故後代用碑以石代金同乎不¶朽自廟徂墳猶封墓
也自後漢以來碑碣雲起才¶鋒所斷莫髙蔡邕觀楊賜
之碑骨鯁訓典陳郭二¶文詞無擇言周乎衆碑莫非清
<pb:KR4i0001_WYG_003-5a>
允其敘事也該而<md:KR4i0001_SBCK_003-4b>¶要其綴采也雅而澤清詞轉而不窮巧義
出而卓¶立察其為才自然而至孔融所創有慕伯喈張陳¶兩
文辨給足采亦其亞也及孫綽為文志在碑誄¶温王郤庾辭
多枝雜桓彞一篇最為辨裁夫屬碑¶之體資乎史才其序則
傳其文則銘標序盛徳必¶見清風之華昭紀鴻懿必見峻偉
之烈此碑之制¶也夫碑實銘器銘實碑文因器立名事光於
誄是¶以勒石讃勲者入銘之域樹碑述巳者同誄之區¶焉¶
賛曰
<pb:KR4i0001_WYG_003-5b>
寫實追虛碑誄以立銘徳慕行文采允集<md:KR4i0001_SBCK_003-5a>¶觀風似面聽
辭如泣石墨鐫華頽影豈忒¶
　　哀弔第十三¶
賦憲之謚短折曰哀哀者依也悲實依心故曰哀¶也以
辭遣哀盖下淚之悼故不在黄髪必施夭昏¶昔三良殉
秦百夫莫贖事均夭横黄鳥賦哀抑亦¶詩人之哀辭乎
暨漢武封禪而霍子侯暴亡帝傷而¶作詩亦哀辭之類矣
及後漢汝陽王亡崔瑗哀辭¶始變前式然履突鬼門怪
<pb:KR4i0001_WYG_003-6a>
而不辭駕龍乘雲仙而¶不哀又卒章五言頗似歌謡亦
彷彿乎漢武也至¶於蘇慎張升並述哀文雖發其情華
而未極心實<md:KR4i0001_SBCK_003-5b>¶建安哀辭惟偉長差善行女一篇時有惻
怛及潘¶岳繼作實踵其美觀其慮善辭變情洞悲苦敘
事¶如傳結言摹詩促節四言鮮有緩句故能義直而¶文
婉體舊而趣新金鹿澤蘭莫之或繼也原夫哀¶辭大體
情主於痛傷而辭窮乎愛惜㓜未成徳故¶譽止於察惠
弱不勝務故悼加乎膚色隠心而結¶文則事愜觀文而
<pb:KR4i0001_WYG_003-6b>
屬心則體奢奢體為辭則雖麗¶不哀必使情徃㑹悲文
來引泣乃其貴耳弔者至¶也詩云神之弔矣言神至也
君子令終定謚事極¶理哀故賔之慰主以至到為言也
壓溺乖道所以<md:KR4i0001_SBCK_003-6a>¶不弔又宋水鄭火行人奉辭國災民亡
故同弔也¶及晉築虒臺齊襲燕城史趙蘇秦翻賀為弔虐
民搆¶敵亦亡之道凡斯之例弔之所設也或驕貴而殞¶
身狷忿以乖道或有志而無時或美才而兼累¶追而慰之並
名為弔自賈誼浮湘發憤弔屈體同¶而事覈辭清而理哀盖
<pb:KR4i0001_WYG_003-7a>
首出之作也及相如之弔¶二世全為賦體桓譚以為其言惻
愴讀者歎息及¶平章要切斷而能悲也揚雄弔屈思積功寡
意深¶文略故辭韻沉膇班彪蔡邕並敏於致語然影附¶賈氏
難為並驅耳胡阮之弔夷齊襃而無聞仲宣<md:KR4i0001_SBCK_003-6b>¶所制譏呵實工
然則胡阮嘉其清王子傷其隘各¶志也禰衡之弔平子縟麗
而輕清陸機之弔魏武¶序巧而文繁降斯以下未有可稱者
矣夫弔雖古¶義而華辭未造華過韻緩則化而為賦固宜正
義¶以䋲理昭徳而塞違割析襃貶哀而有正則無奪¶倫矣
<pb:KR4i0001_WYG_003-7b>
賛曰
辭定所表在彼弱弄苗而不秀自古斯慟¶雖有通才迷
方告控千載可傷寓言以送¶
　　雜文第十四¶
智術之子博雅之人藻溢於辭辭盈乎氣苑囿文<md:KR4i0001_SBCK_003-7a>¶情故
日新殊致宋玉含才頗亦負俗始造對問以¶申其志放
懐寥廓氣實使之及枚乗摛艷首製七¶發腴辭雲搆夸
麗風駭盖七竅所發發乎嗜欲始¶邪末正所以戒膏梁
<pb:KR4i0001_WYG_003-8a>
之子也揚雄覃思文濶業深¶綜述碎文璅語肇為連珠
其辭雖小而明潤矣凡¶此三者文章之枝派暇豫之末
造也自對問以後¶東方朔效而廣之名為客難託古慰
志踈而有辨¶楊雄解嘲雜以諧謔迴環自釋頗亦為工
班固賔¶戯含懿采之華崔駰達㫖吐典言之裁張衡應
間¶宻而兼雅崔實客譏整而微質蔡邕釋誨體奥而<md:KR4i0001_SBCK_003-7b>¶文
炳景純客傲情見而采蔚雖迭相祖述然屬篇¶之髙者
也至於陳思客問辭髙而理踈庾敳客咨¶意榮而文悴
<pb:KR4i0001_WYG_003-8b>
斯類甚衆無所取裁矣原兹文之設¶廼發憤以表志身
挫憑乎道勝時屯寄於情泰莫¶不淵岳其心麟鳯其采
此立本之大要也自七發¶以下作者繼踵觀枚氏首唱
信獨拔而偉麗矣及¶傳毅七激㑹清要之工崔駰七依
入博雅之巧張¶衡七辨結采綿靡崔瑗七厲植義純正
陳思七啓¶取美於宏壯仲宣七釋致辨於事理自桓麟
七說¶以下左思七諷以上枝附影從十有餘家或文麗<md:KR4i0001_SBCK_003-8a>¶而義睽或理粹而辭駁觀其大抵所歸莫不髙談¶宫館
<pb:KR4i0001_WYG_003-9a>
壯語畋獵窮瓌竒之服饌極蠱媚之聲色甘¶意揺骨體艷詞
動魂識雖始之以淫侈而終之以¶居正然諷一勸百勢不自
反子雲所謂先騁鄭衛¶之聲曲終而奏雅者也惟七厲叙賢
歸以儒道雖¶文非拔羣而意實卓爾矣自連珠以下擬者間出¶
杜篤賈逵之曹劉珍潘朂之輩欲穿明珠多貫魚¶目可謂夀
陵匍匐非復邯鄲之歩里醜捧心不闗¶西施之嚬矣惟士衡
運思理新文敏而裁章置句¶廣於舊篇豈慕朱仲四寸之璫
乎夫文小易周思<md:KR4i0001_SBCK_003-8b>¶閒可贍足使義明而辭淨事圓而音澤磊
<pb:KR4i0001_WYG_003-9b>
磊自轉¶可稱珠耳詳夫漢来雜文名號多品或典誥誓問¶或
覽略篇章或曲操弄引或吟諷謡詠總括其名¶並歸雜文
之區甄别其義各入討論之域類聚有¶貫故不曲述¶
賛曰
偉矣前脩學堅多飽負文餘力飛靡弄巧¶技辭攅映嘒
若參昴慕嚬之心於焉祗攪¶
　　諧讔第十五¶
芮良夫之詩云自有肺腸俾民卒狂夫心險如山¶口壅
<pb:KR4i0001_WYG_003-10a>
若川怨怒之情不一歡謔之言無方昔華元<md:KR4i0001_SBCK_003-9a>¶棄甲城者
發睅目之謳臧紇䘮師國人造侏儒之¶歌並嗤戯形貌
内怨為俳也又蠶蠏鄙諺貍首滛¶哇茍可箴戒載於禮
典故知諧辭讔言亦無棄矣¶諧之言皆也辭淺㑹俗皆
悦笑也昔齊威酣樂而¶淳于説甘酒楚襄讌集而宋玉
賦好色意在㣲諷¶有足觀者及優旃之諷漆城優孟之
諫葬馬並譎¶辭飾說抑止昬暴是以子長編史列傳滑
稽以其¶辭雖傾回意歸義正也但本體不雅其流易弊
<pb:KR4i0001_WYG_003-10b>
於¶是東方枚臯餔糟啜醨無所匡正而詆嫚媟弄故¶其
自稱為賦廼亦俳也見視如倡亦有悔矣至魏<md:KR4i0001_SBCK_003-9b>¶文因俳
説以著笑書薛綜憑宴㑹而發嘲調雖抃¶推席而無益
時用矣然而懿文之士未免枉轡潘¶岳醜婦之屬束晢
賣餅之類尤而效之盖以百數¶魏晉滑稽盛相驅扇遂
乃應瑒之鼻方於盗削卵¶張華之形比乎握舂杵曾是
莠言有虧徳音豈非¶溺者之妄笑胥靡之狂歌歟讔者
隠也遯辭以隠¶意譎譬以指事也昔還社求拯於楚師
<pb:KR4i0001_WYG_003-11a>
喻眢井而¶稱麥麴叔儀乞糧於魯人歌佩玉而呼庚癸
伍舉¶刺荆王以大鳥齊客譏薛公以海魚莊姬託辭於¶
龍尾臧文謬書於羊裘隠語之用被於紀傳大者<md:KR4i0001_SBCK_003-10a>¶興治
濟身其次弼違曉惑盖意生於權譎而事出¶於機急與
夫諧辭可相表裏者也漢世隠書十有¶八篇歆固編文
録之歌末昔楚莊齊威性好隠語¶至東方曼倩尤巧辭
述但謬辭詆戯無益規補自¶魏代巳來頗非俳優而君
子嘲隠化為謎語謎也者¶迴互其辭使昏迷也或體目文
<pb:KR4i0001_WYG_003-11b>
字或圖象品物纎¶巧以弄思淺察以&KR0247;辭義欲婉而正
辭欲隠而顯¶荀卿蠶賦巳兆其體至魏文陳思約而宻
之髙貴¶郷公博舉品物雖有小巧用乖逺大夫觀古之
為¶隠理周要務豈為童稚之戯謔摶髀而抃笑哉然<md:KR4i0001_SBCK_003-10b>¶文
辭之有諧隠譬九流之有小説盖稗官所采以¶廣視聴
若效而不已則髠袒而入室旃孟之石交¶乎¶
賛曰
古之嘲隠振危釋憊雖有絲麻無棄菅蒯¶㑹義適時頗
<pb:KR4i0001_WYG_003-12a>
益諷誡空戱滑稽徳音大壊¶
　
　
　
　
　
　
　
<pb:KR4i0001_WYG_003-12b>
　
　
　
　
　
　
　
　¶文心雕龍巻三
