# -*- mode: mandoku-view -*-
#+TITLE: 文心雕龍
#+DATE: 2015-09-23 10:35:12
#+PROPERTY: LASTPB  <md:KR4i0001_SBCK_006-1a>
#+PROPERTY: JUAN 8

¶
<md:KR4i0001_SBCK_008-1a>¶
<pb:KR4i0001_WYG_008-1a>
欽定四庫全書
　文心雕龍巻八¶　　　　　　梁　劉勰　撰¶
　　比興第三十六¶
詩文𢎞奥包韞六義毛公述傳獨標興體豈不以¶風通
而賦同比顯而興隠哉故比者附也興者起¶也附理者
切類以指事起情者依㣲以擬議起情¶故興體以立附
理故比例以生比則畜憤以斥言¶興則環譬以記諷盖
随時之義不一故詩人之志¶有二也觀夫興之託諭婉
<pb:KR4i0001_WYG_008-1b>
而成章稱名也小取類¶也大闗雎有别故后妃方徳尸
鳩貞一故夫人象<md:KR4i0001_SBCK_008-1b>¶義義取其貞無従扵夷禽徳貴其别
不嫌扵鷙鳥¶明而未融故發注而後見也且何謂為比
盖寫物¶以附意颺言以切事者也故金錫以喻明徳珪
璋¶以譬秀民螟蛉以類敎誨蜩螗以寫號呼澣衣以¶擬
心憂巻席以方志固凡斯切象皆比義也至如¶麻衣如
雪兩驂如舞若斯之類皆比類者也楚襄¶信䜛而三閭
忠烈依詩製騷諷兼比興炎漢雖盛¶而辭人夸毗詩刺
<pb:KR4i0001_WYG_008-2a>
道䘮故興義銷亾扵是賦頌先¶鳴故比體雲構紛紜雜
遝信舊章矣夫比之為義¶取類不常或喻扵聲或方扵
貌或擬扵心或譬扵<md:KR4i0001_SBCK_008-2a>¶事宋玉髙唐云纎條悲鳴聲似竽
籟此比聲之類¶也枚乗莬園云焱焱紛紛若塵埃之間
白雲此則¶比貌之類也賈生鵩賦云禍之與福何異糺
纆此¶以物比理者也王襃洞簫云優柔温潤如慈父之¶
畜子也此以聲比心者也馬融長笛云繁縟絡繹范¶蔡之
説也此以響比辯者也張衡南都云起鄭舞蠒¶曵緒此以
<pb:KR4i0001_WYG_008-2b>
容比物者也若斯之類辭賦所先日用¶乎比月㤀乎興
習小而棄大所以文謝扵周人也¶至扵揚班之倫曹劉
以下圖狀山川影冩雲物莫¶不纎綜比義以敷其華驚
聽囘視資此效績又安<md:KR4i0001_SBCK_008-2b>¶仁螢賦云流金在沙季鷹雜詩
云青條若總翠皆¶其義者也故比類雖繁以切至為貴
若刻鵠類鶩¶則無所取焉¶
賛曰
詩人比興觸物圎覽物雖胡越合則肝膽¶擬容取心斷
<pb:KR4i0001_WYG_008-3a>
辭必敢攢雜詠歌如川之渙¶
　　夸飾第三十七¶
夫形而上者謂之道形而下者謂之器神道難摹¶精言
不能追其極形器易寫壮辭可得喻其真才¶非短長理
自難易耳故自天地以降豫入聲貌文¶辭所被夸飾恒
存雖詩書雅言風格訓世事必宜<md:KR4i0001_SBCK_008-3a>¶廣文亦過焉是以言
峻則嵩髙極天論狭則河不¶容舠說多則子孫千億稱
少則民靡孑遺襄陵舉¶㴞天之目倒戈立漂杵之論辭
<pb:KR4i0001_WYG_008-3b>
雖已甚其義無害¶也且夫鴞音之醜豈有泮林而變好
荼味之苦寧¶以周原而成飴並意深褒讃故義成矯飾
大聖所¶録以垂憲章孟軻所云説詩者不以文害辭不以
辭¶害意也自宋玉景差夸飾始盛相如憑風詭濫愈¶甚
故上林之舘奔星與宛虹入軒從禽之盛飛廉¶與鷦鷯
俱獲及揚雄甘泉酌其餘波語瓌竒則假¶珍扵玉樹言
峻極則顚墜扵鬼神至東都之比目<md:KR4i0001_SBCK_008-3b>¶西京之海若驗理
則理無不驗窮飾則飾猶未窮¶矣又子雲校獵鞭宓妃
<pb:KR4i0001_WYG_008-4a>
以饟屈原張衡羽獵困𤣥¶㝠扵朔野孌彼洛神既非㒺
兩惟此水師亦非魑¶魅而虚用濫形不其踈乎此欲夸
其威而飾其事義¶睽刺也至如氣貌山海體勢宫殿嵯峨
掲業熠燿¶焜煌之状光采煒煒而欲然聲貌岌岌其将
動矣¶莫不因夸以成状沿飾而得竒也扵是後進之才¶
奨氣挟聲軒翥而欲奮飛騰躑而羞跼歩辭入煒¶煜春
藻不能程其艶言在萎絶寒谷未足成其凋¶談歡則字
與笑並論慼則聲共泣偕信可以發藴<md:KR4i0001_SBCK_008-4a>¶而飛滯披瞽而
<pb:KR4i0001_WYG_008-4b>
駭聾矣然飾窮其要則心聲鋒起¶夸過其理則名實兩
乖若能酌詩書之曠㫖剪揚¶馬之甚泰使夸而有節飾
而不誣亦可謂之懿也¶
賛曰
夸飾在用文豈循檢言必鵬運氣靡鴻漸¶倒海探珠傾
崑取琰曠而不溢奢而無玷¶
　　事類第三十八¶
事類者盖文章之外據事以類義援古以證今者¶也昔
<pb:KR4i0001_WYG_008-5a>
文王繇易剖判爻位既濟九三逺引髙宗之¶伐明夷六
五近書箕子之貞斯略舉人事以徴義¶者也至若𦙍征
羲和陳正典之訓盤庚誥民叙遲<md:KR4i0001_SBCK_008-4b>¶任之言此全引成辭
以明理者也然則明理引乎¶成辭徴義舉乎人事迺聖
賢之鴻謨經籍之通矩¶也大畜之象君子以多識前言
往行亦有包扵文¶矣觀夫屈宋屬篇號依詩人雖引古
事而莫取舊¶辭惟賈誼鵩賦始用鶡冠之說相如上林
撮引李¶斯之書此萬分之一㑹也及揚雄百官箴頗酌
<pb:KR4i0001_WYG_008-5b>
扵¶詩書劉歆遂初賦歴叙扵紀傳漸漸綜採矣至扵¶崔
班張蔡遂捃摭經史華實布濩因書立功皆後¶人之範
式也夫薑桂同地辛在本性文章由學能¶在天資才自
内發學以外成有學飽而才餒有<md:KR4i0001_SBCK_008-5a>¶才富而學貧學貧者迍
邅扵事義才餒者劬勞¶扵辭情此内外之殊分也是以屬
意立文心與筆¶謀才為盟主學為輔佐主佐合徳文采
必覇才學¶褊狭雖美少功夫以子雲之才而自奏不學
及觀¶書石室乃成鴻采表裡相資古今一也故魏武稱
<pb:KR4i0001_WYG_008-6a>
張子之文為拙然學問膚淺所見不博専拾掇崔¶杜小
文所作不可悉難難便不知所出斯則寡聞¶之病也夫
經典沈深載籍浩瀚實群言之奥區而¶才思之神皋也
揚班以下莫不取資任力耕耨縦¶意漁獵操刀能割必
裂膏腴是以将贍才力務在<md:KR4i0001_SBCK_008-5b>¶博見狐腋非一皮能温雞
蹠必數千而飽矣是以¶綜學在博取事貴約校練務精
捃理湏覈衆美輻¶輳表裏發揮劉劭趙都賦云公子
之客叱勁楚¶令歃盟管庫𨽻臣呵强秦使鼓缶用事如
<pb:KR4i0001_WYG_008-6b>
斯可謂¶理得而義要矣故事得其要雖小成績譬寸轄
制¶輪尺樞運闗也或㣲言美事置於閒散是綴金翠於¶足
脛靚粉黛扵胷臆也凡用舊合機不啻自其口¶出引事
乖謬雖千載而為瑕陳思群才之英也報¶孔璋書云葛
天氏之樂千人唱萬人和聴者因以¶蔑韶夏矣此引事
之實謬也按葛天之歌唱和三<md:KR4i0001_SBCK_008-6a>¶人而已相如上林云奏
陶唐之舞聴葛天之歌千¶人唱萬人和唱和千萬人乃
相如接人然而濫侈¶葛天推三成萬者信賦妄書致斯
<pb:KR4i0001_WYG_008-7a>
謬也陸機園葵¶詩云庇足同一智生理合異端夫葵能
衛足事譏¶鮑荘葛藟庇根辭自樂豫若譬葛為葵則引
事為¶謬若謂庇勝衛則改事失真斯又不精之患夫以¶
子建明練士衡沉宻而不免扵謬曹仁之謬髙唐¶又曷
足以嘲哉夫山朩為良匠所度經書為文士¶所擇木美
而定扵斧斤事美而制扵刀筆研思之¶士無慙匠石矣<md:KR4i0001_SBCK_008-6b>¶賛曰
經籍深富辭理遐亘皜如江海鬱若崑鄧¶文梓共採瓊
<pb:KR4i0001_WYG_008-7b>
珠交贈用人若已古来無懵¶
　　練字第三十九¶
夫文象列而結繩移鳥跡明而書契作斯乃言語¶之體
貌而文章之宅宇也蒼頡造之鬼哭粟飛黄¶帝用之官
治民察先王聲敎書必同文輶軒之使¶紀言殊俗所以
一字體總異音周禮保章氏掌敎¶六書秦㓕舊章以吏
為師及李斯刪籀而秦篆興¶程邈造𨽻而古文廢漢初
草律明著厥法太史學¶童教試六體又吏民上書字謬
<pb:KR4i0001_WYG_008-8a>
輙劾是以馬字缺<md:KR4i0001_SBCK_008-7a>¶畫而石建懼死雖云性慎亦時重文
也至孝武之¶世則相如譔篇及宣成二帝徴集小學張
敞以正¶讀傳業揚雄以竒字纂訓並貫練雅頌總閱音
義¶鴻筆之徒莫不洞曉且多賦京苑假借形聲是以¶前
漢小學率多瑋字非獨制異乃共曉難也暨乎¶後漢小
學轉踈複文隠訓臧否大半及魏代綴藻¶則字有常檢
追觀漢作翻成阻奥故陳思稱楊馬¶之作趣幽㫖深讀
者非師傳不能析其辭非博學¶不能綜其理豈直才懸
<pb:KR4i0001_WYG_008-8b>
抑亦字隠自晉来用字率¶從簡易時並習易人誰取難
今一字詭異則羣句<md:KR4i0001_SBCK_008-7b>¶震驚三人弗識則将成字妖矣後
世所同曉者雖¶難斯易時所共廢雖易斯難趣舍之間
不可不察¶夫爾雅者孔徒之所纂而詩書之襟帶也蒼
頡者¶李斯之所輯而鳥籀之遺體也雅以淵源誥訓頡¶
以苑囿竒文異體相資如左右肩股該舊而知新¶亦可
以屬文若夫義訓古今興廢殊用字形單複¶妍蚩異體
心既託聲扵言言亦寄形扵字諷誦則¶績在宫商臨文
<pb:KR4i0001_WYG_008-9a>
則能歸字形矣是以綴字屬篇必¶湏練擇一避詭異二
省聫邊三權重出四調單複¶詭異者字體瓌怪者也曹
攄詩稱豈不願斯逰&KR0310;<md:KR4i0001_SBCK_008-8a>¶心惡&KR0008;呶兩字詭異大疵美篇
况乃過此其可觀¶乎聨邊者半字同文者也狀貌山川
古今咸用施¶扵常文則齟齬為瑕如不獲免可至三接
三接之¶外其字林乎重出者同字相犯者也詩騷適㑹
而¶近世忌同若兩字俱要則寧在相犯故善為文者¶富
扵萬篇貧扵一字一字非少相避為難也單複¶者字形
<pb:KR4i0001_WYG_008-9b>
肥瘠者也瘠字累句則纎踈而行劣肥字¶積文則黯黕
而篇闇善酌字者叄伍單複磊落如¶珠矣凡此四條雖
文不必有而體例不無若值而¶莫悟則非精觧至扵經
典隠曖方冊紛綸簡蠧帛<md:KR4i0001_SBCK_008-8b>¶裂三寫易字或以音訛或以
文變子思弟子於穆¶不祀者音訛之異也晉之史記三
豖渡河文變之¶謬也尚書大傳有别風淮雨帝王世紀
云列風淫¶雨别列淮淫字似潜移淫列義當而不竒淮
别理¶乖而新異傅毅制誄巳用淮雨固知愛竒之心古
<pb:KR4i0001_WYG_008-10a>
今一也史之闕文聖人所慎若依義棄竒則可與¶正文
字矣¶
賛曰
篆𨽻相鎔蒼雅品訓古今殊跡妍蚩異分¶字靡異流文
阻難運聲畫昭精墨采騰奮¶
　　隠秀第四十<md:KR4i0001_SBCK_008-9a>¶夫心術之動逺矣文情之變深矣源奥而派生根¶盛而
穎峻是以文之英蕤有秀有隠隠也者文外¶之重㫖者
<pb:KR4i0001_WYG_008-10b>
也秀也者篇中之獨拔者也隠以複意¶為工秀以卓絶
為巧斯乃舊章之懿績才情之嘉¶㑹也夫隠之為體義
生文外祕響傍通伏采潜發¶譬爻象之變互體川瀆之
韞珠玉也故互體變爻¶而化成四象珠玉潜水而瀾表
方圓始正而末竒内明而外潤使翫之者無窮味之者
不厭矣彼波起辭間是謂之秀纎手麗音宛乎逸態若
逺山之浮烟靄孌女之靚容華然煙靄天成不勞扵粧
㸃容華格定無待扵裁鎔深淺而各竒&KR0008;纎而俱妙若
<pb:KR4i0001_WYG_008-11a>
揮之則有餘而攬之則不足矣夫立意之士務欲造竒
每馳心扵𤣥黙之表工辭之人必欲臻美恒溺思扵佳
麗之鄉嘔心吐膽不足語窮煅嵗煉年奚能喻苦故能
藏穎詞間昏迷扵庸目露鋒文外驚絶乎妙心使醖藉
者蓄隠而意愉英銳者抱秀而心恱譬諸裁雲製霞不
讓乎天工斵卉刻葩有同乎神匠矣若篇中乏隠等宿
儒之無學或一叩而語窮句間鮮秀如巨室之少珍若
百詰而色沮斯並不足扵才思而亦有媿於文辭矣将
<pb:KR4i0001_WYG_008-11b>
欲徴隠聊可指篇古詩之離别樂府之長城詞怨㫖深
而復兼乎比興陳思之黄雀公幹之青松格剛才勁而
並長扵諷諭叔夜之(闕二/字)嗣宗之(闕二/字)境𤣥思澹而獨
得乎優閑士衡之(闕二/字)彭澤之(闕二/字)心宻語澄而俱適
乎壮采如欲辨秀亦惟摘句常恐秋節至凉颷奪炎熱
意悽而詞婉此匹婦之無聊也臨河濯長纓念子悵悠
悠志髙而言壮此丈夫之不遂也東西安所之徘徊以
旁皇心孤而情懼此閨房之悲極也朔風動秋草¶邊馬
<pb:KR4i0001_WYG_008-12a>
有歸心氣寒而事傷此覊旅之怨曲也凡文¶集勝篇不
盈十一篇章秀句裁可百二並思合而¶自逢非硏慮之
所求也或有晦塞為深雖奥非隠雕削取巧雖美非秀<md:KR4i0001_SBCK_008-9b>¶矣故自然㑹妙譬卉朩之耀英華潤色取美譬繒¶帛之
染朱緑朱緑染繒深而繁鮮英華曜樹淺而¶煒煜秀句
所以照文苑盖以此也¶
賛曰
深文隠蔚餘味曲包辭生互體有似變爻¶言之秀矣萬
<pb:KR4i0001_WYG_008-12b>
慮一交動心驚耳逸響笙匏¶
　
　
　
　
　
　
　¶文心雕龍巻八
